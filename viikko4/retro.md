Start, Stop, Continue, More of, Less of Wheel -tekniikassa tiimi tarkastelee viittä kategoriaa: mitä pitäisi aloittaa, lopettaa, jatkaa, tehdä enemmän tai vähemmän. Prosessi alkaa piirtämällä ympyrä, joka jaetaan viiteen osaan, ja kirjoittamalla osiin kategorioiden nimet. Tiimin jäsenet antavat palautetta ja kirjaavat kommentit oikeisiin kategorioihin. Kyseinen prosessi kestää yleensä noin 10–25 minuuttia, ja suurissa tiimeissä voidaan jakautua pienempiin ryhmiin, jotka keskittyvät eri osa-alueisiin, kuten esimerkiksi testaukseen tai projektinhallintaan.  

Glad, Sad, Mad -tekniikassa tiimin jäsenet kirjoittavat kortteihin sprintin aikana huomioimiaan asioita ja luokittelevat ne taululle kolmeen kategoriaan: iloiset (Glad), surulliset (Sad) ja suututtavat (Mad). Mad-kategoria voi sisältää myös ulkoisia tekijöitä, jotka vaikuttavat tiimin työskentelyyn, kuten järjestelmäongelmat tai viivästykset. Osallistujat äänestävät tärkeimmistä aiheista, ja keskustelu aloitetaan eniten ääniä saaneista. Kyseinen prosessi kestää enintään 60 minuuttia, mutta voi kestää vähemmän aikaa jos puheenaiheet loppuvat kesken.